
@{
    Layout = null;
}

<!DOCTYPE html>

<html>
<head>
    <meta name="viewport" content="width=device-width" />
    <title>三字經</title>
</head>
<body>
    <div> 
        <h1>1. 人之初 性本善 性相近 習相遠    茍不教 性乃遷 教之道 貴以專<br />

            2. 昔孟母 擇鄰處 子不學 斷機杼    竇燕山 有義方 教五子 名俱揚<br />

            3. 養不教 父之過 教不嚴 師之惰    子不學 非所宜 幼不學 老何為<br />

            4. 玉不琢 不成器 人不學 不知義    為人子 方少時 親師友 習禮儀<br />

            5. 香九齡 能溫席 孝於親 所當執    融四歲 能讓梨 弟於長 宜先知<br />

            6. 首孝弟 次見聞 知某數 識某文    一而十 十而百 百而千 千而萬<br />

            7. 三才者 天地人 三光者 日月星    三綱者 君臣義 父子親 夫婦順<br />

            8. 曰春夏 曰秋冬 此四時 運不窮    曰南北 曰西東 此四方 應乎中<br />

            9. 曰火水 木金土 此五行 本乎數    十干者 甲至癸 十二支 子至亥<br />

            10. 曰黃道 日所躔 曰赤道 當中權    赤道下 溫暖極 我中華 在東北<br />

            11. 曰江河 曰淮濟 此四瀆 水之紀     曰岱華 嵩恆衡 此五岳 山之名<br />

            12. 曰士農 曰工商 此四民 國之良     曰仁義 禮智信 此五常 不容紊<br />

            13. 地所生 有草木 此植物 遍水陸     有蟲魚 有鳥獸 此動物 能飛走<br />

            14. 稻梁菽 麥黍稷 此六穀 人所食     馬牛羊 雞犬豕 此六畜 人所飼<br />

            15. 曰喜怒 曰哀懼 愛惡慾 七情具     青赤黃 及黑白 此五色 目所視<br />

            16. 酸苦甘 及辛鹹 此五味 口所含     羶焦香 及腥朽 此五臭 鼻所嗅<br />

            17. 匏土革 木石金 絲與竹 乃八音     曰平上 曰去入 此四聲 宜調協<br />

            18. 高曾祖 父而身 身而子 子而孫     自子孫 至玄曾 乃九族 人之倫<br />

            19. 父子恩 夫婦從 兄則友 弟則恭     長幼序 友與朋 君則敬 臣則忠<br />

            20. 此十義 人所同 當順敘 勿違背     斬齊衰 大小功 至緦麻 五服終<br />

            21. 禮樂射 御書數 古六藝 今不具    惟書學 人共遵 既識字 講說文<br />

            22. 有古文 大小篆 隸草繼 不可亂    若廣學 懼其繁 但略說 能知原<br />

            23. 凡訓蒙 須講究 詳訓詁 明句讀    為學者 必有初 小學終 至四書<br />

            24. 論語者 二十篇 群弟子 記善言    孟子者 七篇止 講道德 說仁義<br />

            25. 作中庸 乃孔伋 中不偏 庸不易    作大學 乃曾子 自修齊 至平治<br />

            26. 孝經通 四書熟 如六經 始可讀    詩書易 禮春秋 號六經 當講求<br />

            27. 有連山 有歸藏 有周易 三易詳    有典謨 有訓誥 有誓命 書之奧<br />

            28. 我周公 作周禮 著六官 存治體    大小戴 註禮記 述聖言 禮樂備<br />

            29. 曰國風 曰雅頌 號四詩 當諷詠    詩既亡 春秋作 寓褒貶 別善惡<br />

            30. 三傳者 有公羊 有左氏 有穀梁    經既明 方讀子 撮其要 記其事<br />

            31. 五子者 有荀揚 文中子 及老莊     經子通 讀諸史 考世系 知終始<br />

            32. 自羲農 至皇帝 號三皇 居上世     唐有虞 號二帝 相揖遜 稱盛世<br />

            33. 夏有禹 商有湯 周文武 稱三王     夏傳子 家天下 四百載 遷夏社<br />

            34. 湯伐夏 國號商 六百載 至紂王     周武王 始誅紂 八百載 最長久<br />

            35. 周轍東 王綱墜 逞干戈 尚游說     始春秋 終戰國 五霸強 七雄出<br />

            36. 贏秦氏 始兼併 傳二世 楚漢爭     高祖興 和業建 至孝平 王莽篡<br />

            37. 光武興 為東漢 四百年 終於獻     魏蜀吳 爭漢鼎 號三國 迄兩晉<br />

            38. 宋齊繼 梁陳承 為南朝 都金陵     北元魏 分東西 宇文周 與高齊<br />

            39. 迨至隋 一土宇 不再傳 失統緒     唐高祖 起義師 除隋亂 創國基<br />

            40. 二十傳 三百載 梁滅亡 國乃改     梁唐晉 及漢周 稱五代 皆有由<br />

            41. 炎宋興 受周禪 十八傳 南北混    遼與金 皆稱帝 元滅金 絕宋世<br />

            42. 輿圖廣 超前代 九十年 國祚廢    太祖興 國大明 號洪武 都金陵<br />

            43. 迨成祖 遷燕京 十六世 至崇禎    權閹肆 寇如林 李闖出 神器焚<br />

            44. 清世祖 應景命 靖四方 克大定    由康雍 歷乾嘉 民安富 治績誇<br />

            45. 道咸間 變亂起 始英法 擾都鄙    同光後 宣統弱 傳九帝 滿業歿<br />

            46. 革命興 廢帝制 立憲法 建民國    古今史 全在茲 載治亂 知興衰<br />

            47. 史雖繁 讀有次 史記一 漢書二    後漢三 國志四 兼證經 參通鑑<br />

            48. 讀史者 考實錄 通古今 若親目    口而誦 心而惟 朝於斯 夕於斯<br />

            49. 昔仲尼 師項橐 古聖賢 尚勤學    趙中令 讀魯論 彼既仕 學且勤<br />

            50. 披蒲編 削竹簡 彼無書 且知勉    頭懸梁 錐刺股 彼不教 自勤苦<br />

            51. 如囊螢 如映雪 家雖貧 學不輟     如負薪 如掛角 身雖勞 猶苦卓<br />

            52. 蘇老全 二十七 始奮發 讀書籍     彼既老 猶悔遲 爾小生 宜早思<br />

            53. 若梁灝 八十二 對大廷 魁多士     彼既成 眾稱異 爾小生 宜立志<br />

            54. 瑩八歲 能詠詩 泌七歲 能賦碁     彼穎悟 人稱奇 爾幼學 當效之<br />

            55. 蔡文姬 能辨琴 謝道韞 能詠吟     彼女子 且聰明 爾男子 當自警<br />

            56. 唐劉宴 方七歲 舉神童 作正字     彼雖幼 身已仕 有為者 亦若是<br />

            57. 犬守夜 雞司晨 茍不學 何為人     蠶吐絲 蜂釀蜜 人不學 不如物<br />

            58. 幼兒學 壯而行 上致君 下澤民     揚名聲 顯父母 光於前 裕於後<br />

            59. 人遺子 金滿籯 我教子 惟一經     勤有功 戲無益 戒之哉 宜勉力<br />
                                                                             </h1>
    </div>
</body>
</html>
